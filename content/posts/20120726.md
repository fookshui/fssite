---
title: "為義受逼迫的人有福了?"
date: 2012-07-26
draft: false
toc: false
images:
category: "社會現象"
tags:
  - 教會
  - 宗教
  - 耶撚
  - 政治
---

窄路，呢個詞語係唔係應該重新定義呢？今日香港所見，教會聲聲道出神係公義既神，然後要求基督徒遵守神既道，講既牧者有好多，除左同人講之外，似乎佢地已經搵唔到其他方式向人表現神既公義，使人不禁要問，當香港社會出現不公義既時候教會去左邊？

其實好簡單，教會摺埋自己去一個叫做政治中立既字彙度，因為係教會，唔可以干涉世俗既野，更唔可以學習世俗既野，然後佢地就搬金句出黎啦: "不要效法這個世界．只要心意更新而變化、叫你們察驗何為　神的善良、純全可喜悅的旨意 。"，佢地會極力咁去主張仰望神既國，宣講神既國，而忘記左遵行神既公義既重要性，因而衍生左一如港福堂既吳宗文[^1]呢種謬論派搬出"在上有權柄的、人人當順服他．因為沒有權柄不是出於　神的．凡掌權的都是　神所命的。所以抗拒掌權的、就是抗拒　神的命．抗拒的必自取刑罰。作官的原不是叫行善的懼怕、乃是叫作惡的懼怕。你願意不懼怕掌權的麼．你只要行善、就可得他的稱讚．因為他是　神的用人、是與你有益的。你若作惡、卻當懼怕．因為他不是空空的佩劍．他是　神的用人、是伸冤的、刑罰那作惡的。所以你們必須順服、不但是因為刑罰、也是因為良心。你們納糧、也為這個緣故．因他們是　神的差役、常常特管這事。凡人所當得的、就給他．當得糧的、給他納糧．當得稅的、給他上稅．當懼怕的、懼怕他．當恭敬的、恭敬他。"生生扭曲左保羅對於當時羅馬政府公平執政既觀點黎支持任何性質既政府，包括一個向獨裁政權下跪既政府。

偏偏咁政治中立既宗教，喺選委會界別分組選舉時為惡不甘後人，更爆出陣陣醜聞[^2]。令人不禁懷疑，到底基督教係咁專注末世，只傳福音丫，定還是掛羊頭賣狗肉呢？不信者因而為基督徒追贈耶撚[^3]呢個稱呼。聖經真係只叫我地服從政權？縱觀整篇彌迦書[^4]，除左大量既預言之外，更指出對待不公義既態度。但未見有基督教團體拎住呢啲原則黎發聲，佢地自我陶醉於"和平 理性 非暴力"。今晚睇過一套電影"三條窄路"我好有感觸，分享看倌，就如廖啟智台詞所說:

"我地成日話基督徒需要有愛心，亦需要有行動，有信心就更需要有行動，我地成日話我地要愛弟兄姊妹，但如果呢種愛係冇行為既愛，呢種愛就是假既，亦都係死既。經文既第二個重點睇到耶穌不單止體恤人靈魂上既需要，亦體恤人在世時肉身上既需要，所以耶穌唔單止係傳福音，佢亦透過醫病去醫治我地身體上既痛苦。我地成日話關心人，如果只係關心人既靈魂可唔可以上天堂，而唔關心佢喺現實生活入面身體上既需要，呢種關心也都係唔完整既。親愛既弟兄姊妹，我地成日話愛係需要有行動，我地愛呢個城巿，就要本著聖經既教導，去盡公民既責任，當我地睇到社會上有唔公義既事，我地要發言，儘管呢個聲音係微弱既，但我相信上帝係會悅納既"

[^1]: [吳宗文 - 香港網絡大典](https://goo.gl/2ePLv)
[^2]: [基督教界別分組選舉2011選舉風波](https://goo.gl/bIiUA)
[^3]: [耶教 - 香港網絡大典](https://goo.gl/GfdJo)
[^4]: [彌迦書查經資料](https://goo.gl/UujwG)