---
title: "公屋養狗好可憐？"
date: 
draft: true
toc: false
images:
category: 生活點滴
tags:

---

最近有喜愛動物嘅朋友感同身受，見到呢篇報導就話要出文追殺房署，我就喺留言度話要出文追殺狗主。點解呢？緣於我呢個住咗十九年公屋嘅窮撚主觀感覺唔良好不吐不快。首先公屋唔俾養狗就係人都知，你係個租客，業主講到明你養狗就會唔租俾你，咁你係都要養嘅係咩態度呢？咪恃勢凌人囉，恃住公眾對你……隻狗嘅同情心去耍無賴，咁點解公屋唔公開禁養貓，養龜，養金魚？好簡單啫，狗隻本身需要大量運動，而屈喺豆腐膶咁細嘅公屋單位，尐狗肯定唔會開心，所以要落街放狗。公屋周圍本身係公眾地方，有人放咗工就會行下樓下公園，又老人家仲會捉下棋吹下水樂也融融，仲有尐好似我咁嘅肥嘢頂住個大肚腩喺度跑步。原本都好有益身心，豈料有狗主三五成群霸佔涼亭，狗吠佢又講嘢，佢見大聲唔過隻狗就再大聲尐講嘢。你話如果個個狗主好似金牌馴獸師咁就話啫，又唔係喎，經常性甩繩任隻狗周街走又要追返返嚟，尐狗屎狗尿又要等吹完水先走去清理，行埋去好言相勸就當正你係狗隻天敵咁，隔離鄰舍仲唔愈來愈憎你咩。到佢哋走哂，涼亭瀰漫住狗屎狗尿味歷久不散，漸漸周圍嘅人都冇咗興緻各自歸家。此情此景，公屋樓下晚晚上演。你以為養得狗嘅同你尐公屋窮撚一樣仙都唔仙下？你錯啦，當中有幾多公屋富戶呀，身光頸靚推BB車載狗有之，CALL的士車狗睇病有之。你會話啦，其實我係咪葡萄呀？唔係，而係喺公屋最根本個原意上，呢班公屋富戶本應出去買樓，偏偏生人霸死地，見住你哋班中下階層買唔到樓租唔起屋喺度暗笑。某次跑近狗主S聚會，聽到劈頭第一句就係出去佔中尐人冇撚用，唔及我隻XX乖(SOR9RY，我唔識記狗名)，當堂有衝動行前摑落個八婆度。無疑我唔會認同出去佔領係佔中，但好似佢呢尐咁嘅撚狗離地中產，查實係最應該放逐出公屋。無論係最近跳出嚟嘅麥志豪，抑或係咁多年嚟鏡頭前見到嘅公屋狗主，基本上都俾人見到一個印象就係佢唔話你知，你仲以為佢住緊私樓，食好住好俾雙倍租金都仲少過市區租金，有閒錢就走去養狗然後扮可憐話人哋房署迫害佢。。。隻狗，尤其係麥志豪明顯就係一個唔慌會窮嘅離地中產，由佢去反對公屋禁養狗真係吹皺一池春水，干卿底事。加上多年以來走去示威要求公屋養狗嘅，有邊個個標語敢寫房署唔俾窮人養狗丫，一寫落去，佢唔驚俾人告發佢然後俾房署查家宅咩。

![立場新聞中關於”麥志豪：一刀切禁養狗是無理欺壓”一文中的主角麥志豪](https://cdn.thestandnews.com/media/photos/cache/1294252_844307682314562_272400963032583517_o_J2QoI_1200x0.png)

![到房署請願嘅公屋狗主唔知仲以為係住私樓](https://lh4.googleusercontent.com/proxy/mseXSMwQcX6f4_DhK3NarR1Tt8-rZJqCvyXKoPOzgc0MTwLNMha4RzvPKZbxyL7CiRMTQKQTtERCyrF1o3pnVjIzFjwt_AcvrrWkLnzoXkoXdhPwxw=s0-d)

狗主帶嚟社區異味比我隻貓多(我隻貓最多都係搞到我同我老媽子)，帶嚟嘅社區嘈音比巷尾養嘅哈姆太郎大，憑咩我要容忍佢呀！你要我同情狗主？你唔搵人同情下我？香港每人捐十蚊港紙俾我，我即時搬離屋村啦，留返個公屋單位俾新移民住都好呀。至少佢哋後代仲有唯一用處，就係迫到你哋班同情心泛濫嘅港豬冇哂同情心。

去到最尾講到最後，我係唔係唔鍾意狗？講笑咩，我鍾意狗鍾意到燶，成日想像假如有日我有間海邊小屋一定養返隻柴犬過世。但係前提係我同我隻狗都唔要騷擾到人囉，我鍾意狗，但公屋冇得養，我咪去探西貢朋友時撚夠本囉，再唔係去台北路經中壢去我朋友間咖啡店嘆住紅酒食住PIZZA玩住佢當自己個仔咁親嘅金毛。講出來逸事一樁，又唔會侵擾他人，公屋養狗，何苦由來呢？你話喺公屋養狗為抗爭？旺角又唔見你衝到最前同差佬隻揪？