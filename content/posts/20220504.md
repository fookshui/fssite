---
title: "五四運動當年今日"
date: 2022-05-04
draft: false
toc: false
images:
category: 人文歷史
tags:
  - 歷史我見
  - 政治鬥爭
---
{{< image src="/img/20220504/2022050401.png" alt="" position="center" >}}

## 外爭國權內除國賊

一九一九年嘅香港係英國治下華洋集處嘅殖民地，當年席卷全中國嘅五四運動，因為段祺瑞政府喺巴黎和會拎唔返所謂嘅領土而展開，而香港報章都密切留意，仲有記者喺報論度慷慨陳詞，唔知內情仲以為中國真係一個統一國家，喺五四運動嘅一百零三周年，我哋嚟睇下呢壇嘢當年係點發生。

## 對德宣戰演變軍閥權鬥

睇歷史總要睇前因後果嘅，首先我哋睇下第一次世界大戰嘅中國參戰背景先，當時北洋軍閥入面嘅皖系係政府嘅主要構成，然後美國想說服中國參戰打破僵局，日本就想同皖系交換利益，而皖系就想借參戰增加政府控制力同牟取軍閥利益。

> 美國駐華公使芮恩施復中華民國外交部，如中國對德斷交，美國在財政上支持中國。[^1]

> 日本首相寺內正毅的私人幕僚西原龜三以日本勸業銀行、朝鮮銀行、台灣銀行「三銀行代表」名義遊說段祺瑞，如中國對德斷交，三家銀行願意借款中國交通銀行，是為西原借款。5月18日英文《京報》（Peking Gazette）揭露段祺瑞向日本借款一萬萬元，兩千萬請日人整理兵工廠，八千萬請日本軍官練兵。次日該報主編陳友仁被逮捕，四個月後釋放。[^1]

當時中國主要都係出勞動力而唔係出兵，所謂參戰其實係列強嘅戰爭遊戲受埋你所謂嘅中國（實際上只係段祺瑞政府，其他軍閥冇著數）玩。要玩梗係要落注啦，段祺瑞想玩，其他人就唔制啦。有蘿莉孫派系三番兩次從中作梗聯絡外國搞黃件事。

> 馬君武等300多位中華民國第一屆國會議員通電反對對德斷交。[^1]

> 孫中山通電英國首相大衛·勞合·喬治，請英國不要勸誘中國對德宣戰。[^1]

仲有黎元洪同段祺瑞嘅矛盾引發嘅第一次府院之爭。而府院之爭引嚟想玩返帝制嘅張勳搞出咗著名嘅張勳復辟。

> 1917年3月4日，段祺瑞偕同全體閣員到大總統府，請黎在國務院向國會提出對德絕交案的咨文上蓋印，黎拖延不辦；段憤而提出辭職，離京赴天津。[^2]

> 黎元洪請督軍團團長張勳入京調解。張勳對黎元洪提出條件，必須解散國會。黎被迫答應，並於6月12日發佈命令解散國會。6月14日張勳率領辮軍入京，7月1日張勳擁立溥儀，改建帝制，是為辮軍復辟。7月12日復辟被段祺瑞鎮壓，黎元洪於事後辭去總統職，總統改由馮國璋擔任，總理仍由段祺瑞擔任，府院之爭告一段落。[^2]

講到呢度其實已經可以睇到，所謂嘅中國喺一戰背景下根本就唔係一個正常運作嘅主權國家，而喺軍閥各自權鬥嘅六國大封相狀態下，所謂嘅參戰只不過係一小撮利益集團同列強嘅DEAL，呢個DEAL及後仲引發直皖戰爭，此為後話先按下不表。

{{< image src="/img/20220504/2022050402.png" alt="" position="center" >}}

## 死人失地損物資卻一場空

四分五裂到好似春秋戰國時代嘅中國，喺完咗一戰之後，居然想喺巴黎和會同當時嘅美英日法意呢啲主權完整嘅國家平起平坐分餅仔。無錯，當時日本靜雞雞想分走德國喺中國嘅殖民地，但政治現實係日俄戰爭打贏北極熊嘅日本當時有絕對實力橫掃中國軍閥。最後結果就係中國扭扭擰擰之餘，冇軍事實力又妄想提要求，最後擺姿態發脾氣。

> 6月28日，中國代表團決定拒絕在凡爾賽和約上簽字，並將這一結果公之於眾。[^3]

喺成個一戰參完戰死過人，因為國內道德面子嘅五四運動乜都撈唔到。五四運動參與嘅係咩人？國民黨（對德宣戰案入面三番四次喺外國搞風搞雨反對，卻喺廣州非常國會承認對德宣戰案），共產黨（列寧喺亞洲養出嚟嘅一條姓毛嘅狗），學者，學生。呢批對實業無益，但係於意氣之爭多有堅持嘅左膠，就係日後全中國科技實業喺國共內戰，土改鎮反，人民公社，文化大革命嚴重倒退到近乎癱瘓嘅重要推手。

[^1]: [對德宣戰案](https://zh.wikipedia.org/zh-hant/對德宣戰案)
[^2]: [府院之爭](https://zh.wikipedia.org/zh-hk/府院之争)
[^3]: [巴黎和會](https://zh.m.wikipedia.org/zh-hk/巴黎和会)